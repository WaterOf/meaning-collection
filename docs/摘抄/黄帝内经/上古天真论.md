昔在黄帝，生而神灵，弱而能言，幼而徇齐，长而敦敏，成而登天。

乃问于天师曰：“余闻上古之人，春秋皆度百岁，而动作不衰。今时之人，年半百而动作皆衰。时世异耶？人将失之耶？”

歧伯对曰：“上古之人，其知道者，法于阴阳，和于术数。起居有常，饮食有节，不妄作劳。故能形与神俱，而尽终其天年，度百岁而去。今时之人不然也，以酒为浆，以妄为常，以醉入房